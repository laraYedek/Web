
<ul>Ektomorf Vücut Tipi ve Özellikleri</ul>
<p>Bu vücut tipinin en önemli özelliklerinden biri hızlı bir metabolizmaya sahip olmasıdır. Yediklerini hızla erittiği için kilo almakta zorlanabilir. Yiyorum ama kilo alamıyorum diyorsanız bu sizin vücut tipiniz olabilir. İnce ve uzun kas yapısına sahip olan bu vücut tipinin kas inşa etmesi oldukça zordur. Spordan istediğiniz verimi alamıyor ve beslenmenin doğru olduğunu düşünüyorsanız sebebi bu olabilir[4].

Dar omuz, dar kalça, uzun bacaklar, uzun kollar, ince kemikler ve eklemler ektomorf vücut tipinin belirgin özelliklerindendir. Çoğunlukla uzun boylu ve ince siluete sahip insanlar bu kategoriye girer. Yağsız bir vücut olduğu için avantajlı görünse de kas yapması zor olduğundan dezavantajı da vardır</p>
<li>Omuzları incedir ve genişliği azdır.</li>
<li>Küçük eklemler ve kemik yapılarına sahiptirler.</li>
<li>Kasları yağsızdır ve kaz kazanımları oldukça zordur.</li>
<li>Göğüs bölgeleri düzdür.</li>
<li>Genellikle zayıftırlar ve omuzları küçük kısadır</li>
<li>Metabolizmaları hızlıdır.</li>      

<ul>Endomorf Vücut Tipi ve Özellikleri</ul>   
<p>Ektomorf vücut tipinin aksine metabolizmaları oldukça yavaştır. Bu nedenle hızlı kilo alıp oldukça yavaş bir şekilde verebilirler. Metabolizma hızı nedeniyle kasların gelişmesi de oldukça zordur. Endomorf vücut tipine sahip insanları tanımanın en kolay yolu geniş bel ve kalçadır. Eklemler, kemikler geniş ve yuvarlak hatlıdır[4].
Bu vücut tipine sahip insanlar kilo problemi nedeniyle diyet yaparken zorlanabilir. Kas kütlesi kazanmak ve sıkı egzersiz uygulamak zor olabilir. Çabuk yağlanan vücut yapısı nedeniyle ortaya çıkan kilo sorunu hareketi engellediği için çevik sayılmazlar. Buna rağmen sahip oldukları kaslar güçlü ve dolgundur. Yeni kaslar inşa etmek ve geliştirmek için antrenman ve beslenme konusunda uzman yardımına ihtiyaç duyabilirler</p>

<li>Kilo alımları çok kolaydır ve kilo vermekte zorluk yaşarlar.</li>
<li>Metabolizmaları yavaştır.</li>
<li>Kolay kas kütlesi edinebilirler.</li>
<li>Orta veya iri kemik yapısına sahiptirler.</li>
<li>Omuzları dardır.</li>
<li>Vücut yağı vücudun alt bölgelerine, özellikle alt karın, kalça ve uyluklara yerleşme eğilimi gösterdiğinden genellikle vücut tipi armut şeklindedir.</li>
<li>Dayanıklılıkları fazladır ve güç, vücut ağırlığı gerektiren sporlarda başarılıdırlar.</li>
<li>Geniş bir bel, geniş kemiklere ve yuvarlak bir gövdeye sahiptirler.</li>

<ul>Mezomorf Vücut Tipi ve Özellikleri</ul> 
<p>Mezomorf vücut tipi ilk iki tipin tam arasında yer alır. Zayıf ve ince Ektomorf ile kilolu ve geniş Endomorf vücut tipinin ortasında kalan insanlar bu gruba girer. Düşük yağ oranını destekleyen hızlı metabolizmaları sayesinde şanslı insanlardır. Güçlü kaslara sahip olmalarının yanı sıra vücut gelişimi de oldukça belirgin hızda olur. Kilo almak ve vermek kolaydır</p>

<li>Atletik ve kas gelişimine yatkındırlar.</li>
<li>Ne fazla kiloludurlar ne de fazla zayıftırlar.</li>
<li>Geniş omuzlara, dar bir bele, orta kemik yapısına ve düşük vücut yağ yüzdesine sahiptirler.</li>
<li>Kilo almaya eğilimlidirler fakat kolay kilo verirler.</li>
<li>Kas kütleleri fazla olduğu için diğer vücut tiplerine oranla daha fazla enerji ihtiyaçları vardır.</li>
</div>